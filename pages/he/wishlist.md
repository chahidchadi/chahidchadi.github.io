---
ident: 9-wishlist
layout: page
title: משאלות
lang: he
---
אני מתעניין בנושאים המשלבים אלגוריתמים ומדעי המחשב,
עם כלכלה ומדעי החברה, ובמיוחד באלגוריתמים לחלוקה הוגנת.
הנושאים מתאימים למחקר בכל הרמות - תואר ראשון, תואר שני, דוקטורט ופוסט-דוקטורט.
אם אתם מתעניינים בנושאים מסוג זה, אתם מוזמנים לפנות בדואל.
הנה כמה דוגמאות לפרוייקטי מחקר אפשריים:

1. חלוקה הוגנת של חפצים יקרי-ערך בין שותפים, כך שמספר החפצים שייארו משותפים יהיה הקטן ביותר.
האתגר: לפתח אלגוריתם הפותר את הבעיה בזמן פולינומיאלי, או להוכיח שאין!

1. חלוקה הוגנת של משרדי-ממשלה בין מפלגות בקואליציה - פוטנציאל לחיסכון רב בזמן הלוקח להרכיב ממשלה.
האתגר: לברר עם חברי-כנסת או שרים לשעבר, איזה תכונות צריכות להיות לאלגוריתם כזה כך שמפלגות יסכימו להשתמש בו; לפתח לממש ולהריץ!

1. חלוקה הוגנת של קורסים בין סטודנטים.
באוניברסיטאות רבות, רישום לקורסים מתבצע בשיטת "כל הקודם זוכה", יש סטודנטים התופסים את כל הקורסים המבוקשים, ולאחרים לא נשאר. יש פתרונות טובים יותר.
האתגר: ללמוד את הפתרונות הקיימים, לבחור את הפתרון המתאים ביותר וליישם אותו בשטח!

1. חלוקה הוגנת של דירות או מקומות-חניה בפרוייקטי בנייה ונדל"ן.
כיום, הדירות בפרוייקט מחולקות בהגרלה (או פרוטקציה). יש דרכים טובות יותר.
האתגר: לברר עם שמאים או יזמי נדל"ן איך הם פותרים את הבעיה היום,
לשכנע אותם להשתמש באלגוריתמים הוגנים יותר,
ולבדוק את התוצאות.

1. חלוקה הוגנת של חשמל בין משפחות, בכפרים שבהם היצע החשמל קטן מהביקוש.
יש אלגוריתם הפותר את הבעיה במקרה פשוט שבו לכל המשפחות יש אותו ביקוש, והביקוש קבוע לאורך זמן.
האתגר: לפתח אלגוריתם למקרה המציאותי שבו לכל משפחה יש ביקוש אחר, והביקוש משתנה לאורך זמן.

1. חלוקה הוגנת של זמן של משרתי-ציבור (כגון פוליטיקאים). איך להחליט באיזה נושאים לעסוק?

1. חלוקה הוגנת של התקציב, בין קבוצות שונות באוכלוסיה וצרכים שונים.

רעיונות נוספים בנושאים דומים יתקבלו בברכה.

# שאלות פתוחות 
לרשימת שאלות פתוחות ראו במהדורה האנגלית.
אם יש לכם תשובה לאחת השאלות, אשמח מאד לדעת!

[fairness-eurocg]: {{site.baseurl}}/papers/FairAndSquare-EuroCG-16.pdf
[fairness-arxiv]:  http://arxiv.org/abs/1510.03170
[wet-squares]:     {{site.baseurl}}/papers/WetSquaresInDesert-04.pdf
[fairness]:        {{site.baseurl}}/topics/{{page.lang}}/fairness

---
ident: 9-wishlist
layout: page
title: הזמנה
lang: he
---

# הזמנה למחקר

סטודנטים מצטיינים בכל הרמות - תואר ראשון, שני, שלישי ופוסט-דוקטורט - מוזמנים להצטרף למחקר בנושא
**אלגוריתמים לחלוקה הוגנת**.
מטרת המחקר היא לשנות את האופן שבו אנשים מחלקים ביניהם חפצים ומשאבים - 
לנצל את כוחם של האלגוריתמים על-מנת לחלק דברים באופן יעיל, מהיר והוגן יותר, 
בדרכי שלום ובאופן שכולם יהיו מרוצים.
לפרטים יש לפנות בדואל:
davidesh@ariel.ac.il
(אראל).

הנה כמה דוגמאות לפרוייקטים - רעיונות נוספים יתקבלו בברכה:

1. חלוקה הוגנת של חפצים יקרי-ערך בין שותפים, כך שמספר החפצים שייארו משותפים יהיה הקטן ביותר.
האתגר: לפתח אלגוריתם הפותר את הבעיה בזמן פולינומיאלי, או להוכיח שאין!

1. חלוקה הוגנת של משרדי-ממשלה בין מפלגות בקואליציה - פוטנציאל לחיסכון רב בזמן הלוקח להרכיב ממשלה.
האתגר: לברר עם חברי-כנסת או שרים לשעבר, איזה תכונות צריכות להיות לאלגוריתם כזה כך שמפלגות יסכימו להשתמש בו; לפתח לממש ולהריץ!

1. חלוקה הוגנת של קורסים בין סטודנטים.
באוניברסיטאות רבות, רישום לקורסים מתבצע בשיטת "כל הקודם זוכה", יש סטודנטים התופסים את כל הקורסים המבוקשים, ולאחרים לא נשאר. יש פתרונות טובים יותר.
האתגר: ללמוד את הפתרונות הקיימים, לבחור את הפתרון המתאים ביותר וליישם אותו בשטח!

1. חלוקה הוגנת של דירות או מקומות-חניה בפרוייקטי בנייה ונדל"ן.
כיום, הדירות בפרוייקט מחולקות בהגרלה (או פרוטקציה). יש דרכים טובות יותר.
האתגר: לברר עם שמאים או יזמי נדל"ן איך הם פותרים את הבעיה היום,
לשכנע אותם להשתמש באלגוריתמים הוגנים יותר,
ולבדוק את התוצאות.

1. חלוקה הוגנת של חשמל בין משפחות, בכפרים שבהם היצע החשמל קטן מהביקוש.
יש אלגוריתם הפותר את הבעיה במקרה פשוט שבו לכל המשפחות יש אותו ביקוש, והביקוש קבוע לאורך זמן.
האתגר: לפתח אלגוריתם למקרה המציאותי שבו לכל משפחה יש ביקוש אחר, והביקוש משתנה לאורך זמן.

1. חלוקה הוגנת של התקציב, בין קבוצות שונות באוכלוסיה וצרכים שונים.
האתגר: לפנות למועצה המקומית במקום מגוריכם, להציע להם ליישם אלגוריתם של תקציב השתתפותי,
לפתח וליישם יחד איתם את האלגוריתם המתאים ביותר.

נושאים אלה ואחרים הם חלק מתוכנית המחקר [חלוקה הוגנת: מתיאוריה למציאות][research].
סטודנטים לתארים גבוהים בתוכנית זו יכולים לקבל מלגות ומשכורות. מספר המקומות מוגבל.


# שאלות פתוחות 
לרשימת שאלות פתוחות ראו במהדורה האנגלית.
אם יש לכם תשובה לאחת השאלות, אשמח מאד לדעת!


[research]: {{site.baseurl}}/papers/ResearchProgram-ISF-712-20.pdf
